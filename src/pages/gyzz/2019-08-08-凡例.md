---
templateKey: annals-page
title: 凡例
vol: vol-00
order: '000020'
date: 2019-08-08T00:00:00.000Z
---

### 高郵州志凡例

■ 作志先正體例，恩綸天章，光被下邑，所宜恭載卷首，以昭敬謹，至舊志各門有一類，自爲一志者，有一類，分作數志者，似未書一，玆定爲十二門而以細目，分隸其下，庶乎？提綱挈領，條理井然。

■ 志貴覈實，時代、地理、人事，巳往者必遍稽諸史，博現在者，必親得之睹聞，不敢徒劇前編，或憑臆見。

■ 輿地增併不常，有昔隸境內，而今屬他境者，槩不詳載。

■ 郵稱澤國，急務莫切於水利，而郵之水利，大要尤視乎河淮，我國家列聖相承，𥈠謨廣運，於以清刷黃之法業巳，至精至密，永慶平成，玆故祗詳境內河道情形，其往志所載源委，聊附錄一二以存其舊云。

■ 舊志徭役一門，詳載前賢議論，今舊役久已，盡除附紀，大凡以誌，復載之恩而引据之繁，玆不復贅。

■ 學校爲地方重務，故不憚逐條臚列，以昭美備。

■ 秩官，止載郵境各官，若歴任督撫監司，大名彪炳，自有省志，以垂不朽，玆不徧載。至舊志所載節制、監司、宦蹟，皆政之切於郵邑者，仍舊登錄。

■ 守令各官政績，凡利及郵邑者，備書之至遷，除後別有事功，則不復附載。

■ 虞廷論才，必稱九德，孔門選俊，載列四科，人物分門，自屬允當，但從古名，賢有體用，咸備而難於偏入者，故仿隆慶志舊府志之例，特立列傳一門，以弁其首，至其他，循名核實，不尚虛聲，各就事蹟之較著者，以類相次。

■ 人物所登，皆在論定之後現。在者，槩不遽錄。

■ 刲肝割股本毁身滅性之孝近奉功令不準旌，表然其志，苦行愚情，實可矜故，附錄孝行後。

■ 貞女節婦，自以旌表為主，但此輩類，多僻處寒門、寡弱乏嗣，恐有久而湮沒者，故以旣邀旌典者列於前，其身故而未旌者次之，其身存而應旌未旌者又次之，蓋年例旣符，無分存歿，於例皆得請旌非濫也。

■ 舊志詩文或綴本事，或入藝文，前後未免複疊，玆併歸入藝文志內，仍於各事下註明，見藝文志以便翻閱，惟河渠重務，必詳原委，仍照舊附錄於下。

■ 古今著作甚夥必於風土、名勝、人物、政事有相發明者，始爲登載，其他槩不濫入，并將本境人分列於前，外郡人列於後，以便觀覽。

■ 軼事一門，雖非切務，然稗官野史，儘有可擴見聞者，故增入以備采擇。

■ 舊志顯有訛舛者，俱經更正，其或界在疑似，則從闕疑之例，復註於後。

■ 州志自宋<u>魯穎秀</u>以後，明成化以前，各志版冊無存，今祗就隆慶志，及本朝康熙雍正二志增訂，其中先後間有移易止期，便於覽觀，非求新於耳目也。至雍正二年以來，六十餘年之事蹟，搜訪維艱，網羅散佚，以補不逮，是在後之君子。

### 高郵州志增修凡例

■ 志所以徵文獻也，自乾隆四十八年後，距今三十年，其閒水利之通塞，規制人物之興替，隨時通變，久恐無徵，故設局編纂，用資考訂。

■ 前志體例詳審，無庸更張，故凡例悉依舊目分門續增，閒有古蹟、人物、藝文，散見別書，而前志未載者，悉檢補以博聞識。

■ 志家人物一門，去短錄長，與作史家褒貶，并用不同，故美可節取，例得分載至列女，苦節尤無可去取，即事詞相類，亦不嫌，各系小傳，所以明皦日之貞表寒松之勁也。

■ 舊志本十二卷，今新增各條，視舊板之分合，或分入各門，或統入卷末。


---


綸 爲 覈 併 槩 𥈠 謨 盡 臚 歴
蹟 遷 弁 虛 旣 綴 併 夥 儘 顯
祗 蹟 艱 閒 審 皦

延廷
子予
已巳
其共


- 2019/08/08 447 字
- 2019/08/13 561 字
