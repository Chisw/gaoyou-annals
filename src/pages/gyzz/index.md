---
templateKey: annals-page
path: /gyzz
title: 序文
vol: vol-00
order: '000010'
---

&emsp;&emsp;清·乾隆四十八年 楊宜崙 修

&emsp;&emsp;清·嘉慶十八年 馮馨等 增修

&emsp;&emsp;清·道光二十五年 范鳳諧等 重校刊

&emsp;&emsp;二〇一九年 高郵市民 嵇所偉 點校

### 重栞高郵州志序
    
&emsp;&emsp;志亦史也，省據郡，郡據邑，邑志所由重已。

&emsp;&emsp;道光甲辰，余調任揚河通判刺史，范公巳來牧高郵，相與延訪父[^(?)]老，知州志舊簡[^(?閒)]歬毀於火，范公語余[^(人木)]曰：是不可已也。

&emsp;&emsp;其明年，刺史范公謀諸邑人，為重鍥計，則有邑舊族王君、賈君、夏君，起任其事，鳩工庀[^(广七)]材，鍥依舊本，用有不足，余復助之，因得鐫成。

&emsp;&emsp;夫舉廢墜官斯土者之職也。政教將施，務悉利病，掌錄皆師資也。況河漕，今昔異同，尤足以資攷證，可聽其廢墜乎哉。邑人於重鍥將竣，請序於余，余以為舊聞所檕當愼庋藏，勿復疏[^(?朿)]忽，且勿負余與范公及諸君，率作黽勉之意，或可僃他[^(亻它)]日輶軒之采云。

&emsp;&emsp;欽加運同銜揚州府揚河通判 太原張建勲 序

### 增修高郵州志序 （嘉慶十八年）

&emsp;&emsp;（知州）冯馨

&emsp;&emsp;高郵為古邗溝地，秦屬九江郡，立郵亭，故稱秦郵。自是或置縣，或置軍，或置府，或置路，明始為州，今因之。其地襟帶淮海，上應斗牛，下受千七百一川之濁流，旁通三十六諸湖之支派，地瀕澤國，水澇相仍。

&emsp;&emsp;凡建置、河渠、財賦、漕運、兵防、屯田，諸大政沿革廢置，今昔不同，故志其事也為難，舊志昉於宋淳熙年間，《直齊書錄解題》孫祖儀高郵志三卷，續修十卷。嘉定中，汪綱再修，惜其書不傳。明正統、成化二志亦無可攷。後，一修於隆慶六年，再修於國朝康熙十一年，三修於雍正二年，四修於乾隆四十八年，距今又三十餘年矣，其閒，水利之通塞，规制之興替，政事之得失，人民物產之盈虚，消長復月異而歲不同况，河工屢告。

&emsp;&emsp;聖主宵旰憂勤，時以良策詔臣下尤當敬謹記錄者，嘉慶十三年七月，余蒞兹土，于時，河湖屢決，民人凋敝，有不可搘持之势，明年十月...

&emsp;&emsp;待续...