---
templateKey: annals-page
title: 卷首 天章 增修
vol: vol-00
order: '000080'
date: 2019-12-03T00:00:00.000Z
---

■ 御製诗

味餘書室全集定本卷十七 甲辰

### 高郵晚泊

西南風信泊舟遲，繫纜湖邊返照移。<br>
乍啟篷窻凝遠目，金波千頃漾琉璃。<br>
澤國蒼茫天水連，平湖浩渺眺無邊。<br>
千源東注終歸海，尚待盈科匯百川。<br>
遠帆點點見漁舟，一葉隨風自在遊。<br>
想像濠梁通樂趣，莊生齊物可探求。<br>
初識江鄉景物饒，已開好鳥助春嬌。<br>
明朝又放征帆下，去問揚州廿四橋。<br>

### 過高郵湖

清和天氣半陰晴，野望波心島嶼明。<br>
遠水溶溶微見影，平流蕩蕩靜無聲。<br>
帆檣隱現天邊接，草樹迷濛畫裹呈。<br>
陂澤相連三十六，坐觀應有泛湖情。<br>

<br><br>

嘉慶十九年 揚州府高郵州知州 臣馮馨 恭録

---

窻
