---
templateKey: annals-page
title: 卷首 恩綸
vol: vol-00
order: '000030'
date: 2019-08-19T00:00:00.000Z
---

### 康熙二十三年

聖祖仁皇帝南巡，奉上諭：朕車駕南巡，省民疾苦，路經高郵寶應等處，見民間廬舍田疇被水淹沒，朕心深爲軫念，詢問其故，具悉梗概，寶、高等處，湖水下流，原有海口，以年久沙淤，遂至壅塞，今將入海，故道𤀹治通深，可免水患。自是往還，每念及此，不忍於懷，此一方生靈必圖拯濟安全，咸使得所始，稱朕意遣官往被水災州縣，逐一詳勘，於旬日覆奏，務期濟民除患，縱多經費，在所不惜。 欽此。

又奉上諭：朕觀高家堰，地勢高於寶應、高郵諸水數倍，前人於此作石堤障水，實爲淮陽屏蔽，且使洪澤湖於淮水并力，敵黃衝刷淤沙，關係最重，今高家堰舊卩，及周家橋翟壩修築雖久，仍需歲歲防護，不可輕視，以隳前功。 欽此。

### 康熙二十四年

按察使<u>于成龍</u>奉勅：玆以海口關係運河下流，特命爾督理高、寶等處下河事務，管轄附近所屬海口州縣等處，地方車路等河，并串場河：白駒、丁溪、草堰場等口，逐一確勘，挑𤀹深濶，使高郵等州縣減水壩一帶運河水口，引流入海，仍撫綏黎民，勤宣德意，約束衙門，官吏胥役，恪遵法紀，勿致作弊，生事嚴飭。所屬海口，有司等官，各循職掌，勿使糜費錢糧，怠弛曠廢，一應海口，俱宜善加挑𤀹，毋令沙土淤淺，以致水勢漲漫，淹沒民間廬舍田疇。其挑河一切事宜，并應設官，分任之處，均申詳總河，具題定奪，勅中開載未盡，應行事務，爾悉申詳總河，題請遵行，歲終將所修工程，及支用錢糧細數，一并造冊，轉報總河，題銷仍聽總河，節制爾應，玆委任須持廉秉公，精心殫力，俾水患永除，民復舊業，惟爾之功，如或執抝乖張，因循冒破，殃民誤國，責有所歸，爾其愼之，故勅。 欽此。

### 康熙二十五年

工部右侍郎<u>孫在豐</u>奉勅：朕前因巡幸，爰至江南，見高、寶、興、鹽、山、江、泰等處，積水汪洋，民罹昏墊，朕甚憫之。應行開𤀹下河，疏通海口，俾水有所歸，民間始得耕種，特發帑金，拯救七邑災民，屢集廷議，兼詢輿情，允協僉謀，事當釐舉。玆命爾前往淮陽所屬下河一帶，車路等河，并串場，河白應堅守朕意，若清水再長，莫若將清口東西壩口門，再行折展，俾清口暢出，毫無阻礙，既可將淤墊浮沙刷滌淨盡，而下河田禾不致有礙，更爲兩有裨益。再濱臨運河之車邏等壩，朕屢經臨視，情形亦應加土謹守，不可令其過水，淹及下河民田。該督等務，宜相度機，宜妥協辦理，以副朕意。 欽此。

又奉上諭：前當清黃并漲時，該督等，廣籌分泄，將仁、義、禮、智、信五壩，及南關車邏等壩，盡興啟放，以資宣泄。朕早慮及減下之水，下河一帶，必有被淹，會諭令該督等，妥爲查辦撫恤。今據奏稱：五里南關等壩開放之後，不但高、寶兩州縣民田受淹，即江都、甘泉等縣。亦具報：沿河低窪民居田畝，盡被水淹等情。應即一體詳查撫恤，毋使失所。 欽此。

又奉上谕：該督等，前因洪湖水勢浩大，將仁、義、禮、智、信五滾壩全開，過水又恐五壩減下之水，高、寶諸湖不能容納，將南關車邏等壩封土，全行啟徐，俾湖水下注，當洪湖盛漲，自不得不廣籌去路，以資宣泄，但一過秋汛，湖水自遂漸消落，又應將各壩以次堵閉，瀦蓄清抵黃之力，黃水倒灌，湖底淤墊，海口閉塞，此即實驗也。高家堰既有減水壩，不可又令分流，使淮河水弱，倘遇大澇之年，淮水盛漲，出清口不及，則堤必受傷。朕意以總河所奏，亦有可行，何則通江之河，若果挑𤀹，必於淮水會合之處，修直板閘，茍淮水盛漲，則啟閘以分其流，淮黃均敵，則閉閘不令旁溢，如此庶可無患，且天長、六合、盱眙諸處，雨水亦有所宣洩。準此而行，自應有益無損。 欽此。

### 康熙三十八年

聖祖仁皇帝南巡，奉上諭：河道之壞，皆由河身淤墊所致，若不深𤀹河身，徒培高隄防，則河身愈高，必致倒灌清口，而淤河道，終無所濟。比年水潦，每將洪澤湖水引注高、寶，遂爲高、寶民生之害。河身若不深𤀹，但挑下河，只可洩上流泛濫之浮水，其漥下積水斷不能出，朕當親往視之。 欽此。

又奉上諭：朕留心河務，體訪已久，此來沿途，出坐艗首，審視黃河之水，見河身漸高，於隄用水平測量，見河較高於田行，視清口高家堰，則洪澤湖水低，黃河水高以民田，其害甚大，非所以仰體，朕軫念民依之意，著傳諭該督等，此時應再將清口束清，禦、黃二壩，大加拆展，以資暢注，山盱五壩封土，究不可以輕易拆展爲是，如果湖水盛漲宣泄不及，實有不可不啟放一二壩之勢，該督河等，臨時再爲酌量情形奏聞辦理，將此傳諭<u>李奉翰</u>并諭<u>李世傑</u>知之。 欽此。

又奉上谕：湖水骤長，現在下游，高、寶諸湖雖尚可容納，但山盱五壩封土，原不可輕易拆動，今既將智、禮、信三壩已先後開放，所有仁、義二壩及車邏等壩，務需敬愼保護，倘或湖水盛漲，宣泄不及，實有不能不啟放之勢，該督等又不可泥於遵㫖，隨時酌量，相機啟放，然下游一帶，民田廬舍，所關甚大，不可不預爲籌及設或，將來必須啟放之前，即先行曉諭該處民人，早爲遷避，并將秋禾及早收割，以免淹漫之患，該督等，務實力妥辦，以副朕軫念民依之至意。 欽此。

### 嘉慶十一年正月初四

奉上諭：上年江蘇省淮揚府屬被水，并松、太二屬木棉歉收，江、寧、徐、海等屬續經被旱，業經隨時，加恩賑卹，蠲緩小民，自可無虞失所，惟山陽等州縣被災較重，瞬屆青黃不接之時，恐民力不無拮据，着加恩山陽、阜寧、鹽城、清河、桃源、高郵、泰州、東台、江都、甘泉、興化、寶應十二州縣被災，十分、九分、八分極次貧民，再行展賑一個月，俾窮黎得資果腹，其餘各屬災地，無力佃農，仍着該督撫，隨時察看，如有需，酌借籽種口糧即行，據實奏請施恩，以副朕敷錫春祺，有加無已，至意該部，即遵諭行。 欽此。

### 嘉慶十二年正月初四日

內閣奉上諭：上年江蘇省淮、揚、徐、海四府州屬被水成災，田廬受淹，秋收失望，又銅、蕭、碭三縣被水，及宿遷縣間有被旱歉收，節經降旨加恩，分別蠲緩，賑卹小民，自不致失所，但念被災較重之區，於例賑之後，距麥收尚遠，當此青黃不接之時，仍恐民力不無拮据，著加恩將山陽、阜寧、清河、桃源、安東、鹽城、高郵、泰州、東臺、江都、甘泉、興化、寶應、邳州、宿遷、睢寧、海州、沭陽十八州縣被災，十分、九分、八分極次貧民，均展賑一個月，俾資接濟，其餘被災各屬并著該督等，於二三月間察看，無力佃農如須酌借籽種口糧，再行核實辦理，以示朕加惠窮黎，誕敷春澤至意。 欽此。

### 嘉慶十三年十月十四日

奉上諭：本年奉天、錦縣、義州所屬小淩河地方，旗民戶口多被水淹，直隸省承德府屬，及良鄉、涿州等二十州縣窪地被水淹浸，高陽等二十三州縣禾被淹，河南省安陽湯陰內黃淇縣，四處地畝被水被雹，江蘇省淮、揚、海三府州屬之鹽城等十四州縣，及淮安、大河、揚州三衞邦，坐落各該州縣屯田，并例不報，災之減豁，地畝均被水淹，又江寧府屬之上元等十三州縣，亦有被水被雹情事，安徽省潛山、懷寧、和州、全椒、六安、含山、鳳陽、桐城等縣，均因山水陡漲，田廬多被淹浸，又舒城等十五州縣，並望江等十三州縣，田畝亦間被水淹，湖南省潤州、武陵二州縣，田畝間有一隅被水歉收，甘肅省阜蘭、金縣、隴西、平羅、靖遠、中衞、寧夏、西寧、巴燕、戎格、等廳縣均因被水被雹，成災較重，伏羌、寧朔、靈州、大通等四州縣亦被災歉收，節經隨時加恩，分別蠲緩，賑卹小民，糊口有資，第念來春，青黃不接之時，民力不無拮据。着傳諭該將軍府尹，各該督撫等，體察情形，如有應行接濟之處，迅即詳查，據實覆奏，候朕於新正降旨，加恩至浙江、江西，前據該撫等奏，浙江之杭、嘉、湖、紹四府屬，間有被水田畝，飭司府等，確核辦理，江西之義寧等十五州縣，低窪地畝被水，不能補種晚禾矣，秋收後再行核辦，現俱未據該撫等奏，到各該處是否成災，應即查明，據實具奏，候朕另降諭旨加恩，將此各諭令知之。 欽此。

### 嘉慶十四年正月二十五日

奉上諭：山陽等十四州縣，上年被災，十分九分八分，極次貧民，均展賑一個月，其餘被災歉收各屬，察看情形，如需酌借籽種口糧，即行核實辦理等因。 欽此。

### 嘉慶十六年正月

奉上諭：<u>松筠</u>等奏，江淮等屬，因災緩帶，積欠錢糧，酌請遞展徵收一摺江淮等屬，歷屆因災遞緩錢糧，自嘉慶元年起，至十四年止，未完地丁屯折等項，共銀二百四十萬兩零，漕糧兵米麥豆及出借常平倉穀共七十五萬石，均應於本年秋成後隨同新賦啟徵，第念江淮各屬，向係積歉之區，本年亦間被水旱成災，若將新舊錢糧同時并徵，民力恐有不逮，所有江寧、淮安、揚州、徐州、海州五府州屬，未完節年災，緩正雜各項錢糧米麥豆穀等項，除溧水、贛榆二縣仍照原定年限分徵外，其餘各州縣衞均着於本年秋成後，各就最遠年份帶徵一年，由遠而近，以次遞及，俾分年帶完，民力益臻充裕，餘照該督等所請，行該部知道。 欽此。

### 嘉慶十七年九月二十三日

內閣奉上諭：<u>百齡</u>等奏，查明淮、揚兩府屬被水災，分并徐、海二府州屬，水旱歉收，分別辦理，一摺本年淮、揚兩屬，夏間雨水較多，低田被淹，迨開放智、禮二壩，水由高、寶諸湖串入運河，以致沿河西岸之高郵等州縣，及東岸下河之興化等州縣，各田多被淹浸，又徐州府屬之宿遷縣，海州屬之沭陽縣，因上游山水陡發，田禾受傷，徐屬蕭縣高阜田畝，又因得雨較遲，收成歉薄，統計被水被旱，共十七州縣，經該督等查明成災，分數請旨，撫卹著加恩將被災較重之高郵、興化、甘泉、寶應等四州縣，極次貧民，各按分數給賑，并同成災五分之，泰州、東臺、清河三州縣應徵錢糧，照例分別蠲緩，山陽、阜寧、桃源、鹽城、安東、江都、宿遷、碭山、蕭縣、沭陽等十州縣，并坐落各衞勘不成災之民屯，田畝應徵錢糧除碭山一縣，業經蠲免，毋庸再議外，其餘應徵錢糧著一體緩徵，其淮、揚、海等屬，例不報災之減豁，田地亦著照鄰地勘定災分，將應行給賑者，分別極次貧戶口，一律給賑減則地糧一并緩徵，此內成災各州縣田地，并坐落衞田、學田及入官田畝，應徵本年地丁租課漕、糧、漕項，銀、米、麥、豆等項，俱著按分蠲免蠲，剩銀米，分年帶徵，又勘不成災田地，應徵本年銀米，及成災勘不成災項，下應徵十八年新賦，概著緩至來年，秋後分別帶緩，啟徵此外，有未完十四年以前，災緩地漕漕價并各款耗羨及米麥豆石等項，各就最遠年份帶徵，其坐落災區者，照例遞緩至十五、十六年，災緩各款錢糧，亦著照例，熟田按限帶徵，分別遞緩，其阜寧、清河、桃源、宿遷、沭陽等五縣民，折官辦漕糧著緩，俟成熟之年，再行採辦，以紓民力，該部知道摺並發。 欽此。

### 嘉慶十七年十二月初九日

奉上諭：據<u>松筠</u>等奏，查勘籌議山盱隄堰，及下河地勢情形，并毛城鋪，無須修復等款所議，俱是高堰以隄爲根本大隄堅實，則二隄無庸添築，二河更無須挑挖，着照松筠等所議，將大隄子堰東首單薄之處，分別培築，并將子堰栽種排柳，蟠根護土，以資保護，至五壩急需修復，即着以次估修，俾清水得有關束，不至泛濫，爲患其下河一帶，各河道，及毛城鋪工程，均着無容辦理，高、寶運河，應修隄工，着照所請，動款修築，以利漕運，所有應行修培，各工着即交<u>黎世序</u>遵照妥辦，不可再爲浮言惶惑，輕議更張，將此諭令知之。 欽此。

### 嘉慶十八年正月

奉上諭：上年江蘇淮、揚、徐、海等屬州縣，間被水旱，業經降旨加恩，分別蠲緩賑卹，小民自己無虞失所，惟念高郵等四州縣，積歉之區，被水復重，今春青黃不接之時，恐民力仍不免拮据，着再加恩，將高郵、寶應、甘泉、興化等四州縣，被災七八分極次貧民，均予展賑一月，以示朕履端錫慶，孚惠蒸黎，至意該部，即遵諭行。 欽此。

### 嘉慶十八年正月二十三日

內閣奉上諭：<u>初彭齡</u>奏，熟籌下河水利，宜加修理，一摺江省高、寶、興、鹽等處，下河地方，勢處漥下，爲上游水潦，奔匯之區，從前河道屢經疏浚，今歲久淤塞，每遇洪湖盛漲分洩，運河不能容納，而下游去路阻滯，數縣民田廬舍，悉被淹浸，年來蠲賑，頻仍多糜帑項，玆據<u>初彭齡</u>復查明確，亟應先時修辦，著照所請，將下河一帶，應挑應築，各工即行勘估，興修其，應歸官辦銀一萬八千餘兩，照數動撥，應歸商辦銀八萬八千餘兩，飭令趕緊興工，此內應歸民辦工程，亟需銀兩三十二萬一千餘兩，着先行借款給發，俟年歲豐收後，攤徵歸款，事關水利民生，<u>百齡</u>、<u>黎世</u>序嚴飭，承辦各員，實心經理，張鼎劉重，熟悉工程，現既委令確切，勘估其餘工員，亦一併認真責成，務令工歸實濟，帑不虛糜，工竣後，<u>百齡</u>、<u>黎世</u>序二人內，酌分一人，親往驗收，如辦理妥協，實於河工，地方有益，奏明量予獎勵，設有偷減，草率情弊，立即嚴參治罪，無稍姑息。 欽此。

### 嘉慶十八年五月初一日

奉上諭：<u>百齡</u>等奏，遵旨復議，移建山盱仁、義、禮三壩，一摺山盱仁、義、禮三壩近年疊經啟放，跌塘過深，計有三四丈不等，勢難修復，即修復，亦必不能經久，自不能不議改建，蔣家壩地勢高亢，逼近山根，土性堅實，壩基可期，穩固新挑引河，仍可歸舊壩引河宣洩於該處，民居亦無妨，該督等，既復加履勘，審度情形，力爭穩便，着即照所請改建，本年先將義壩趕建石壩一座，挑挖引河，一道並將仁壩地基先行盤做草壩，挑出引河，以備宣洩盛漲。所有趕做壩工，務須於大汛前，一律辦竣，引河尤須挑挖寬深，俾水勢無旁溢之慮，如本年節宣得力，則三壩分年遞修，可以永資保障，而工費從容措辦，亦不致形支絀至，舊壩既不開放，尤須塡砌堅實，該處爲歷年水勢所趨，經行已熟，且外有數丈深塘，根腳不固，必須夯硪結實，使與石隄聯爲一體，大汛時，仍須多派弁兵，不分晝夜，往宿防護，勿稍疎懈，是爲至要，又據奏復勘，下河水利工程次第興舉一摺下河水利現據復加核計官辦者，有減無增，其餘民辦、商辦之工，雖略有加增，皆民田、鹽運攸關，亦應一律興辦，現在除官辦工程，已趕辦完竣外，其應行先辦之工，著即照估飭修，俟秋成後，再將緩辦之工，分別辦理，惟是現在，帑項短絀，該督等，奏辦之工，務須於國計民生，實有裨益，仍當加意撙節，並隨時嚴查，不可令官吏絲毫侵冒，能使工歸實用，今年普慶安瀾，則河工日有起色，帑項亦可大加節省，勉之愼之，將此諭令知之。 欽此。

### 嘉慶十八年十二月二十九日

內閣奉上谕：<u>百齡</u>等奏，查明揚屬各州縣因洪澤湖減洩盛漲，田廬受淹，懇請緩徵，一摺本年睢工漫口大溜南趨，匯入洪澤湖，水勢浩瀚，先後啟放壩閘，以致高、寶等五州縣沿河兩岸，及下河鄉莊，多有被淹，麥田未能立時涸復，民力拮据，所有高郵、寶應、甘泉、東台、興化等五州縣，並各衛被水民屯田畝，著加恩將應徵本年未完地丁等項銀米，及漕糧漕項銀米，准其彚入秋禾歉收案內，俱緩至來年秋成後，分作二年徵完，仍俟來春察看情形，如有無力貧農，應須借給籽種、口糧者，隨時酌給，又該州縣應徵甲戌年新賦，並著概行緩至該年秋成後啟徵其未完嘉慶十四年以前災緩地漕，並各款耗，羨及米麥豆石等項，除熟田屆限應徵者，仍照分徵奏案，各就最遠年分帶徵一年，其坐落被水各區者，準其照例遞緩至十五、十六、十七等年，災緩各該年各款錢糧，亦著照例熟田，仍按限帶徵歉田，分別遞緩，其被水各屬，應徵現年熟田錢糧，仍照常輸納，該部知道摺併發。 欽此。

以開壩爲懼而河臣轉藉爲防險，秘諭二者恒相持，朕南巡親臨高堰循隄，而南越三滾壩，至蔣家閘，周覽形勢，乃知天然壩，斷不可開，夫設隄以衛民也，隄設而民仍被其災，設之何用，若第爲掣流緩漲自保，上游險要各工，而鄰國爲壑，田廬淹沒，弗復顧惜此豈國家，建立石隄，保護生靈本意耶，爲河臣者，固不當如此存心也，天然壩當立石永禁開放，以杜絕妄見，近者河督大學士<u>高斌</u>、副總河巡撫<u>張師載</u>於開天然壩之說，亦深以爲非而請於三滾壩外曾建石滾壩，以資宣洩，朕親臨閱視，謂增三爲五，即以過水一二尺言之向過水三尺者，即爲五尺向過六尺者，增而至丈，是與天然壩名異實同，人必有議其巧避開壩之名而陰襲其用者自當爲之限制，上年滾壩過水三尺五寸，天然壩仍未開放，應即以是爲準，俾五壩石面高下維均，以仁、義、禮、智、信爲之次，仁、義、禮三壩一如其舊，智、信二壩則於石壩之上，加封浮土，必仁、義、禮三壩已過水三尺五寸，猶不足以減盛漲，則啓智壩之土，仍不減，乃次及於信，斯爲節宣有度，較之開天然壩之一，往莫禦者懸殊矣。再高堰石隄至南滾壩以南，舊用土工石隄有首無尾，形勢不稱，應自新壩北，雁翅以北，一律改建，石工南雁翅以南至蔣家閘，水勢益平，則石基軶甃如此方首尾完固，屹如金湯，永爲淮陽利賴，至洪湖束水藉以刷黃，而上游宿虹鳳穎諸邑，歲被水患議者，謂洪湖盛漲，諸邑先被其災，洩洪湖仍於上游無補。

自朕觀之漲減，則上游之漫溢者，亦減此固在封疆大吏，於未被水時，先事綢繆，而司水土者，亦未可以間聞休戚，非已執掌所在而專以束水保隄爲得計也，河工宿弊，不可枚舉，而無益之費尤多，或明知無用而因循弛廢，或陰以爲利而妄事興修，<u>高斌</u>、<u>張師載</u>於此雖能持正如茆家、芋頭二草壩，固已廢所當廢，而此外無益之費，即以朕巡視高堰一壩之內已不勝屈指數然，屬員已議其不發帑，不興工矣，朕觀河臣，管領河槽數千里，民命所繋，視督撫綏輯一二省者，爲難冒涉風雨，守護隄防，亦視督撫坐辦案牘者爲勞，而督撫職在刑名錢穀，事有實據，是非難掩，河臣遵守章程，可以福命苟安，無事則其任較易，歷年河臣不乏表表尸視之輩，而糜帑養患，有罪無功，其職機宜得關鍵，實著功效者幾人哉，果使全不興工，則置民瘼於不問，河臣幾於虛設，固無此政體，如其糜脂膏以擲虛牝則蠹弊之最巨者，總之，河不可不治，而無循其虛名，工不可不興，而必歸於實用，斯爲至要。

昔我皇祖聖祖仁皇帝，屢幸南河，躬親指示，平成睿畧，萬世永賴，朕何能仰企一二，即經臨視，有所籌劃，亦不敢自信爲必不可易，惟愛養黎元，揆理度務，崇實敦本，兢兢業業之衷，可共白耳將此詳悉，宣諭中外臣民，其庀材興工，一切應行事宜，河臣會同督臣，按例確估具題。 欽此。

### 乾隆二十二年四月初四日

皇上聖駕南巡，內閣奉上諭，河工爲運道，民生所繫，朕宵旰憂勤，時深厪念。玆者翠華，南幸於高堰、清口及徐州等處工程，親臨閱視，並與司河務諸臣，詳加籌酌，現今伏汛，届且近河皆積歉之區，貧民甚多，以工代賑，於黎有益，而於工程亦易集事。<u>白鍾山</u>身任總河工，務自其專責，但以目今時勢，所有應疏應築事宜，同時並舉，朕意分任大臣，以專其事，當可速收實效。

黃河至徐州漸窄，北岸蘇家山一帶，又復迫束大溜近城，石壩誠爲最要，從前已有者，應加幫以培其勢，從前所無者，應接築以重其防著。尚書<u>劉統勲</u>率該道<u>王鴻勲</u>、<u>錢度善</u>爲經理，加緊督催，務於伏汛前竣工，以資防護，而備料集事<u>尹繼善</u>亦不得辭其責，其六塘河以下，爲沂、沭諸水下游，現有餘潦，停積桃源、宿遷諸縣，阻黃臨運，爲隄堰所隔，積水無由宣洩，漥地多成，巨浸農民，失業堪憫，或應添建滾壩，或應酌建涵洞，或開導溝渠潴。爲波澤水減一分，則民間受一分之益著。

侍郎<u>夢麟</u>率該道<u>吳嗣爵</u>、同知<u>李宏</u>等，速行確勘，次第妥協辦理，至下河高、寶諸湖之水，入江入海，各有分途，小港支渠，排比行列，但或淤或淺，以致水無所歸，不特沿海興、鹽七邑被其患，而高、寶首當其沖，城垣廬舍亦重爲可慮，當使近江者入江，近海者歸海，條理井然，深通暢達，不致氾濫田畝，則所全實多。

<u>嵇璜</u>前奏，請於昭關設壩一座，滾壩之下，復開支河，南關舊壩改建滾水石壩，此項工程並一應支河，即著<u>嵇璜</u>率同何煟董其事，諸臣當仰，體朕焦勞，至意諸事公同商酌，和衷共濟，聯爲一體，毋稍分畛域，各持意見，蓋治河非他政務可比，非卓識遠慮，明於全局，又不執已見，廣咨博採，而能應機決策，其委用河汛員弁，則一本大公好惡，毫無偏徇備此數者庶，或有濟顧，安得斯人而授之重任耶？且所興建埽壩各工，率以意增益，一經准建，歲歲加修，其以險化平，停止者百不一二，此或因河臣沿襲因循，漫步省視，或故留爲河員養贍計，所謂帑歸實用者，故如是乎？即欲爲河員計，與其留此無用之工，何不移之有用之地，亦可資其搶䕶，不致潰決成災，此皆不能慮患於事先，惟求苟免於事，一經決裂，雖悔何追？此司河務諸臣，所當銘刻提撕，奉爲炯戒也。

徐城南北各工現今培厚加高者，仍令<u>張師載</u>、<u>高晉</u>分辦，務於四月完竣後，交<u>白鍾山</u>收工，各回本任，現今各工應需一切物料，並着會同總督<u>尹繼善</u>、巡撫<u>愛必達</u>、<u>高晉</u>等酌辦。其有需豫、東二省協濟者，即行知<u>圖爾炳阿</u>、<u>鶴年</u>隨時撥運，總期迅速鳩工疏瀹，得宜隄防鞏固，於運道、民生兩有裨益，以副朕慎重河防至意。 欽此。

### 乾隆二十二年六月二十日

內閣奉上諭：據<u>白鍾山</u>奏，洪澤湖水勢長發，仁、義、智三壩過水甚多，現將清口束水，東壩量行寬展，俾清水暢流，會黃入海等語，<u>白鍾山</u>此舉已遲矣，清口原淮水，故路東、西兩壩，古人具有深意，所爲淮流力弱，資其堵束，迸力刷黃至淮水，既當盛漲之時，西壩不動，東壩當早爲宣洩，以減其勢，此固操縱由人，非可膠柱五壩，則不得已而設此尾閭也。欲洩水勢，當在清口，清口洩一分，尾閭便減七八分，清口壩不早爲展拓，無怪乎水勢全注五壩，而高、寶諸邑行被水患矣。此朕今春視臨相度時所欲言，而未及言者，可傳諭<u>白鍾山</u>等，嗣後清口束水，東壩當秋冬淮弱時，仍照舊修築。束清敵黃，其春夏之交，一遇水漲，即行展拓，開濶至盛漲時，三壩等處，過水一寸，則東壩便可開寬二丈，過水二寸則開寬四丈，俾得疏洩通暢，不致奔赴尾閭，此最要之著，所當永遠遵行。又黃河水勢於五月下旬陡長，其力既盛，自能刷沙，現在徐州一帶，沙淤處所可沖刷加深否，亦著<u>白鍾山</u>具奏摺並發。 欽此。

### 乾隆二十二年八月十二日

內閣奉上諭：<u>裘曰修</u>、<u>高晉</u>等奏，會、勘、宿、靈、虹積水情形，籌辦事宜一摺，於該處水勢之來源去路，頗爲明晰，所言歷年受病之由，及目前利導之法，已俱得其要領，前會降旨，令在事諸臣將勘明工程及時辦理，現奏宿、靈、虹等處疏𤀹各工應興舉者，即行興舉，不必會商往返致稽，時日朕爲百姓生計並不惜費，惟期用之於實，永遠消患而已。總之，侍郎<u>裘曰修</u>、<u>夢麟</u>，河臣<u>白鍾山</u>、<u>嵇璜</u>、<u>張師載</u>並各督撫、受命同事，袛如一人，原無分此疆彼界，既確即應一力擔承，務期歲前竣事，始於河工有裨，而不誤明春耕種爲要。

至毛城鋪爲濉河上游，欲濉河之無淤墊計，惟有堅閉毛城鋪，苟非盛漲，不得開放，萬不得已，如今歲之自行漫溢，即當於斷流之後，將黃水淤沙，盡力挑𤀹，若少因循，則今年淤一尺，明年即淤二尺，河身墊高，節節阻礙，年復一年，其淤更盛，故逐年挑𤀹深通，是爲要務，河臣當以清口爲去路，前經指授，河臣於汛前將草壩拆卸，俾得暢流，已有成效，嗣後即以此爲成法，不待盛漲，一遇水勢長發，隨時酌量，拆卸草壩，預爲洩水之地，從前惟恐運河水少，故須蓄以濟運，今則惟患其多情形迥異，此所當因時審度，不可執一而論者也。向來河員習氣欲保隄工，則以開毛城鋪爲長策，至於下游之清口，則又墨守舊規，憚於拆卸草壩，以致於出水不暢，啓閉兩失，河工日就庇壤而沿河州縣，歲受其災，河臣能於此等肯綮處，恪遵所示，機宜以時蓄洩，當無後艱。

所有現議應開支河，趕辦竣工，去累年淤阻，泛溢之積患，不特宿、靈、虹等州縣，漸有起色，上游豫、東諸積水皆有所歸，民生利賴，所關甚鉅，諸臣其共勉之摺並發。 欽此。

### 乾隆二十二年十一月初六日

內閣奉上諭：據<u>嵇璜</u>奏，高郵運河東隄添建石壩，已經完竣，並請酌定水則，如上游五壩過水漸多，車邏南關二壩過水三尺五寸，開放五里中壩，若車邏南關二壩過水至五尺，再開放新建石壩，視水勢之大小以為啓閉，自無壅潰之虞等語，此所見深得蓄洩機宜，蓋湖河水勢以五壩爲來源，以江海爲去路，而歸江之路近於歸海，况下河一帶，地木里窪，必視歸江諸閘壩，實有宣洩不及之勢，始可以次啓放。

今春南巡時，親臨指示，令將車邏南關二壩常行開放，俾河水得以隨時減洩，而又早闢歸江之路，以達其流，下河田畝遂獲豐收，此已試之明效，自當酌定水則，以時啓閉者，著照<u>嵇璜</u>所奏過水尺寸，立誌壩旁，以垂久遠。然此特專就下河言之耳，若論湖河全局，則五壩之水洩，自洪湖但使洪湖之水從清口暢流，會黃入海，則黃水不致有倒灌之虞，而五壩之過水，自可稍減，向以河臣惟恃獲隄，轉致湖漲，遂有一潰難收之勢，而清口則收束迫隘，託言濟運，不知近日運河之水患，其多不虞，其少前會，降旨<u>白鍾山</u>等，以清口東、西二壩，古人具有深意，惟淮水力弱，則資其堵束迸力刷黃，淮水盛漲之時，則早爲宣洩，以減其勢，至於五壩則不得已，而設此尾閭，也因令於五壩過水一寸，則東壩開寬二丈，過水二寸則開寬四丈，以期疏洩通暢，不致奔溢五壩，以爲下河之患。

昨據<u>裘曰修</u>、<u>夢麟</u>、<u>白鍾山</u>、<u>高晉</u>奏稱，今值東令，應照例束壩蓄水，向來口門僅留十八丈至二十丈，今擬酌留三十丈，湖水可以暢出等語，是清口之水已不患其不暢流，而會黃入海矣。至春夏盛漲之期，則仍遵前旨，立爲水則，視五壩過水之分寸，以加展拓，如此通盤籌辦，操縱得宜，則湖河全局自可永奏安瀾之績矣。但河官積習，惟以因循守前規，爲事可將此旨泐石於清口，及運河東壩，俾治河諸臣永遠遵行焉。 欽此。

### 乾隆二十二年十二月二十三日

內閣奉上諭：據<u>夢麟</u>等奏稱，淮、揚、徐、海等處，匯湖入海，幹支各河，曁高、寶下河，歸江歸海之河港，統計五十餘道，俱先後告竣等語，數郡烝黎，積困已久，今春省方之便，目擊情形，特指授諸臣，勤帑興工，廣爲疏導，玆數月以來，遂能陸續報竣，諸臣仰體朕意，悉心經理，迅速集事，甚屬可嘉，<u>夢麟</u>、<u>尹繼善</u>、<u>白鍾山</u>、<u>嵇璜</u>、<u>陳宏謀</u>俱著交部議敘，<u>裘曰修</u>往來會商，實力籌辦，亦著一體交部議敘，其在工承辦各員，該督等查明，分別咨部議敘，以示獎勵。 欽此。

### 乾隆二十五年八月初八日

內閣奉上諭：獻歲恭逢皇太后七旬萬壽，於新春敬奉安輿時巡南服，俯慰士民，禺祝之忱，並順道閱視徐州石隄，及海寧塘工，因降旨令該省地方官修整道路、橋梁，照例預備。

今歲大江以南，在在豐收，惟夏間雨水稍多，河湖盛長，高、寶、興、泰一帶低窪處所，頗有漫溢。前因河臣等先後摺奏，特傳諭<u>尹繼善</u>查明下游被水之區，預籌撫綏，復恐地方有司承辦，南巡差務轉於賑恤事宜，不能盡心經理，是以諭令該督，將實在情形，確查具奏，候朕降旨，酌緩巡幸。今據奏到高、寶等處，被水較重，該處既現已成災，亟宜以賑務爲切要，南巡一事，原不妨酌量改期，該督身任封疆，自當權其緩急，早爲奏請，何必待朕詢及，始行入告耶？所有南巡應辦差務，暫行停撤，改於壬午春恭奉玆輦，以慰輿情，仍可攬民風，而昭盛典大差既經停止，自可耑心辦理賑務。

該督等宜仰體朕懷，董率僚屬，確按災地情形，實力辦妥，勿使窮黎稍有失所，以副朕痌瘝在抱之意。該部即遵諭行。 欽此。

### 乾隆二十六年九月初三日

內閣奉上諭：朕前降旨於乾隆二十六年恭奉聖母皇太后南巡，適江省各屬，去秋偶被偏災，因展期於二十七年，今秋高、寶數邑，入秋遇有風暴，漥下田禾不無傷損，恐地方有司查賑辦差，難以兼顧，傳諭該督<u>尹繼善</u>，令其查奏毋得稍事粉飾，今據該督撫等奏稱，江省今歲秋收大勢豐稔，高、寶等處早稻已有收穫被水，亦較去年爲輕，應賑恤者不過數州縣，儘可從容辦理，而差務一切事宜早經預備，恭逢聖母七旬萬壽之後，行慶施惠，望幸彌殷等摺並發。 欽此。

### 乾隆二十七年四月初六日

皇上聖駕南巡，內閣奉上諭：江南瀕臨湖河，沮洳之區，南則高、寶、甘、泉，北則宿、清、海、沭，各屬最稱漥下，每遇伏秋大汛，霖潦堪虞，而下游蓄洩機宜，惟洪澤一湖，尤爲橐籥關鍵。

朕早夜勤思，爲澤國生民求保障安全之計，疇咨所及中外臣工，持議各憑所見，非親巡規畫，難定折衷，昨駐蹕蘇城時，先命大學士<u>劉統勲</u>協辦，大學士<u>兆惠</u>會同督撫、河臣，將歸江歸海各路詳勘標誌。

朕囘鑾取道，按閱講求，指示其在高、寶一帶，應宣導歸江者，自邵伯以下，如灣頭閘、壁虎橋、鳳凰橋等處，河身寬展足資分洩，惟金灣滾壩寬五十丈，而新挑引河，僅寬十五丈，底寬八丈，未能暢達，應再爲展寬，以河底十丈爲率，迤下地勢稍仰，並一律挑𤀹深通，俾成建瓴之勢。

又東灣滾壩前年已改落低三尺，而西灣壩尚仍其舊，諸臣議請一體落低三尺，朕量該處洩水情形至爲便捷，應將西灣壩再加落一尺，共低四尺，則平日已有尺水入江，循序而進，庶可預減暴漲之勢，其河頭亦加挑寬深，以資利導，設遇落水過多，運河間有淺澁，即宜將淺處深挖，以視小小，切埂撈淤從事於河中者，不猶愈乎？其金灣六閘，應拆去中二閘，添建石壩，接築土隄，並量挑引渠，以備盛漲湖水，自無閼壅之患。

然此節節措置，特爲三湖旁疏曲引起見耳，若其溯源挈要，爲釜底抽薪之策，則莫如廣疏清口，乃及今第一義。

現在測驗洪湖高堰五壩，高於水面七尺及七尺五寸不等，清口口門現寬二十丈，當即以此酌定成算，將來俟兩壩之水。如再增長三尺，長至四尺，即將清口拆寬十丈，湖水以次遞長，則清口以次遞寬，總以上壩增一尺之水，下口加開十丈之門爲準，其或入夏後，水勢一時不長，旋長旋落，則不必以口門既展，急事堵塞，以過秋汛爲定，遂漸收束清口，仍至二十丈或十數丈，如此則全湖勢暢，以視求助於分支別派者，其功奚啻倍蓰哉！脫以清口拆堵，費工鰓鰓，過慮獨不思湖水浸溢，下流所費更當何似以彼絜此，其間輕重大小，不待握算而知也。

至駱馬湖水，由永濟橋橋東，注爲六塘河源流既達，所受支河甚多，河中淤埂阻滯，溜勢一遇暴漲，猝難容洩，田廬易致漫淹，應視兩岸中間窄狹者，再加寬展，切去河中淤埂，俾游波寬緩，不致出槽，隄身殘缺單薄者，量爲修補，以資捍禦，其六塘河尾閭，橫經鹽河，由東岸戊璋等河，下洩入海，原設條石、滾壩爲過水之準，其旁並設草壩，水小則蓄水，運、鹽水漲則拆壩消水，商利蓄而民利消，彼此各爭其便，當每年權其緩急利害，立定限期，以時啓閉，庶於渠政有裨，其草壩以下個有引河，及六塘河北岸之丁家溝，南岸之馬家河、鮑營河，形勢紆曲阻塞者，均如諸臣所勘，估挑辦理，務使通流，以達於海。

苐六塘河修防事，宜向無專設之員，即鹽河各壩，亦非鹽務徵員，所能相機經理。該督撫，可於通省事簡，同知通判缺內議，移一員駐高家溝，適中地方，仍應簡選能勝此任者，奏聞補授，俾專司水利及修防啓閉之事，地方水利各員聽其調遣，仍歸徐海道總轄，亦聽總河節制，務令宣防無誤，而蓄洩合宜，此皆朕目擊心維，集眾議而取裁定制如此，地方大吏，其善體朕意，實力奉行，所有應添石壩、土隄，及一切挑挖疏𤀹各工該督撫、河臣，會同鹽政，悉心確估，核議以聞。 欽此。

### 乾隆四十四年四月十三日

奉上諭：<u>阿桂</u>等覆奏，現在籌辦河工，及將來查勘應辦各工情形一摺，已於摺內批示矣，前因阿桂等原奏四月初可望合龍，是以諭訓<u>阿桂</u>或於合龍後將善後事宜，擇其要者辦定章程，<u>阿桂</u>即先行囘京，令<u>袁守侗</u>在彼倣照妥辦，乃就前此垂成之局，而言今北壩復沖塌二十丈有餘，現又令籌挑挖引溜溝，及設法進埽此時應辦之事，關係重大，<u>阿桂</u>自當在彼督辦，冀速藏工，俟合龍堅固後，再行起程，爲是不必因有前日詢問之旨，急於囘京。

至新挑引河，務須極寬極深，方可期掣動大溜，不得存惜費之見，當以從前之淺窄，復致不能得力爲戒，壩工進埽照圖內硃筆標識，自新做壩臺起，斜向西南進埽，俾挑大溜，由東北趨注引河庶開放掣溜，更為順利，至進埽合龍，亦照硃筆橫淺處施工，仍不離前此所指兜袖之法，自當有益。

<u>阿桂</u>等務即悉心辦籌，一面辦理，一面覆奏，其現擬另挑之引河，通計不過三百丈，易於儹辦，<u>阿桂</u>等務須董飭，承辦各員，並儹集人，夫上緊趕辦，以期速竣，其壩工進埽，必須較前寬厚，逐步培壓堅實，方可得濟。總之，此次辦理堵築事宜，引河必比舊寬深，進埽必加意堅固，以速收實效，現今河流平緩，上緊儹辦，自可速期藏事，此時惟當以尅期趕辦爲言，使在工人員共知奮勉，斷不可爲萬一，不能即完之說，致眾心懈弛，各懷觀望，或致因循遲緩，不可不慎，亦猶軍營進兵，務爲必勝之說，使將士咸皆用命，不論地之險易，並得成功，所謂事在人爲，<u>阿桂</u>尤所深知也。

至於本年節候雖早，然初伏亦在六月初八日，伏汛距今尚有兩月，此時上緊儹辦，斷無至伏汛時，尚未能藏工之理，著<u>阿桂</u>等詳悉核計，若果如法施工諸事，應手約計，何時可以合龍，先行覆奏，再儀封工次。四月初七日，東北風暴，以致塌動壩工，是日京師下午亦有東北風，可見百里不同風之說亦不盡確，前日下午，此間西南風甚大，豫省諒亦相同，或將大溜逼向引河，可期暢注，該處情形實在如何，並著<u>阿桂</u>等，據實覆奏，朕於豫省河工，一事晝夜焦勞，而軫念災黎，尤爲懸切，以上蒼仁愛民生，無日不誠心默禱，仰祈垂佑。

昨又降旨，令<u>阿桂</u>等，俟合龍後，於現在施工處所，興建河神廟，以答神貺，今覆思古有沈璧禮河之事，因擇白玉璧一件，並撰擬祭文一道，由驛發往，著<u>阿桂</u>等於接奉後，即詣現做壩工河岸，虔誠致祭，讀文沈璧，或可冀河神佑助，速得藏工。至於現在儀封堵築事宜，惟在<u>阿桂</u>等實力辦妥，不可畏難，亦不宜欲速，以冀天佑神助，及早成功，此外更無他法，但缺口漫下之工，由賈魯河至渦河入淮河，歸於洪澤湖，計洪湖不能容納，則下河被災必重，此則不可不先事綢繆者，昨已諭<u>薩載</u>先將清口兩壩，及早展拓，不必拘定六十丈之誌，即拆至八十丈以外，亦無不可，但東壩難於多拆，自應將西壩多展數十丈，使清水暢注，庶爲有益，至所聞淮河以下，洪湖以上，有高家灣之地，可以分洩淮水，仍入黃河，已諭<u>薩載</u>迅速前往履勘，如果施工有益，即速估計覆奏，及早辦理，此旨着六百里加急，加緊傳諭<u>阿桂</u>等，並諭<u>薩載</u>等知之，仍各將籌辦情形，由驛加緊覆奏。 欽此。

---

廬 疇 爲 壅 𤀹 衝 隳 勅 濶 減
嚴 飭 抝 愼 鹽 墊 帑 僉 釐 礙
辦 減 瀦 艗 審 禦 㫖 卹 蠲 屆
祺 碭 麥 淩 衞 潛 飭 遞 徵 摺
穀 雜 碭 耗 隄 摺 嚴 塡 趨 啓
潴 畛 弁 瀹 膠 閭 袛 濉 綮 壅
闢 託 擬 泐 曁 痌 瘝 稔 沮 洳
蹕 囘 鑾 澁 閼 啻 蓰 絜 苐 倣
儹 飭 懸 貺