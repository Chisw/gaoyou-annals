---
templateKey: annals-page
title: 疆域
vol: vol-01
order: '010030'
date: 2019-12-05T00:00:00.000Z
---

高郵封境，廣一百六十里，袤九十里。

東八十里至河口鎮，接興化縣界；西八十里至菱塘橋，接泗州之天長縣界；南三十里至三十里鋪，接甘泉縣界；北六十里至界首鎮，接寶應縣。

南至揚州府城一百二十里，東至興化縣城、北至寶應縣城、西至天長縣城，俱一百二十里。

東南五十里至永安、樊汊二鎮，接甘泉縣泰州界；東北一百二十里，至時堡鎮，接淮安之鹽城縣界；西南至秦蘭河，接天長縣界； 西北一百二十里，至金溝集，接泗州衛界。

水路至省城三百三十里，陸路同水路。至京師二千七百一十里，陸路二千一百六十里。

按：郵當江淮之中，重湖四圍，舊傳有三十六所，水深岸峻，形勢險阻，又運河爲漕輓要道，帆檣南北，日夜灌輸，於京師者，居天下之七八，誠水陸之通衢，揚楚之咽領也。居民以漁佃爲業，雖逢水厄，旋可安集，自古稱為魚稻之國云。

### 鋪舍

州治之前曰總鋪。

南十里曰八里鋪，又十里曰車邏鋪，又十里曰王琴鋪，達甘泉界。

北十里曰柴莊鋪，又十里曰塘頭鋪，又十里曰張家溝鋪，又十里曰井亭鋪，又十里曰塘灣鋪，又十里達寶應界。

東十里曰蓋樓鋪，又十里曰第一溝鋪，又十里曰第二溝鋪，又十里曰王良鋪，又十里曰第三溝鋪，又十里曰官溝鋪，又十里達興化界。<sub>自郵達興，舊稱八十里，各鋪總計七十里，亦約略計之耳。</sub>

### 廂里

按：前明廂里皆為徭役，而設在城，分隸州衛。隸州者析爲六廂<sub>忠信、仁義、鎮淮、孝義、太平、新太平</sub>，又析爲三十鋪<sub>六廂內併太平爲一，增入焦里，故縣南門外，河西爲九坊</sub>，隸衛者析爲十一坊<sub>楚澤、彰孝、狀元、永寕、西永寕、東武德、安寕、仁義、東南、義寕、新興</sub>，在鄉析爲五鄉，統轄八十一里，增改不常，我朝衛地，併入州治，丁隨田辦，盡免離徭，順差改圖，法簡而事，核在城定爲二十四鋪，在鄉定爲五鄉，共二十三村，析以四圖七總，詳列如左。

#### 在城 二十四鋪

- 仁義一鋪
- 忠信一鋪
- 忠信二鋪
- 忠信三鋪
- 恭應南鋪
- 恭應北鋪
- 常豐一鋪
- 鎮淮一鋪
- 鎮淮二鋪
- 孝里東鋪
- 孝里西鋪
- 永安東鋪
- 永安西鋪
- 新上一鋪
- 新下一鋪
- 太平四鋪
- 太平五鋪
- 太平八鋪
- 景賢上鋪
- 景賢下鋪
- 保和一鋪
- 南門外一鋪

每鋪設：鄉約一名，保正一名，更夫一名，小甲一名，所以供雜役，及救火、防盜、巡更、警夜者也。

#### 在鄉 五鄉共二十三村

**豐谷鄉**<sub>在州治東南 轄五村</sub>

- 煥畱村<sub>東村一圖六總七里 東村二圖六總八里 西村一圖六總九里 西村二圖六總十里</sub>
- 焦里村<sub>東村一圖一總一里 東村二圖一總二里</sub>
- 公田村<sub>東村一圖一總三里 東村二圖一總四里 西村一圖一總五里 西村二圖一總六里</sub>
- 南陵村<sub>東村二圖六總一里 上下西村一圖一總十里</sub>
- 四義村<sub>東村一圖六總二里 東村二圖六總四里 東村三圖六總三里 西村一圖六總五里 西村二圖六總六里</sub>

**武寧鄉**<sub>在州治東 轄五村</sub>

**德勝鄉**

**武安鄉**

**昌平鄉**

### 街巷

### 鎮市

### 㙫場 附

P269

---

輓 畱