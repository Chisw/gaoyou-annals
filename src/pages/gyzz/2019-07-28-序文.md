---
templateKey: annals-page
path: /gyzz
title: 序文
vol: vol-00
order: '000010'
---

&emsp;&emsp;清·乾隆四十八年 楊宜崙 修

&emsp;&emsp;清·嘉慶十八年 馮馨等 增修

&emsp;&emsp;清·道光二十五年 范鳳諧等 重校刊

&emsp;&emsp;二〇一九年 高郵市民 嵇所偉 點校

### 重栞高郵州志序
    
&emsp;&emsp;志，亦史也。省據郡，郡據邑，邑志所由重已。

&emsp;&emsp;道光甲辰，余調任揚河通判，刺史范公已[^(巳)]來牧高郵，相與延訪父[^(殳)]老，知州志舊簡[^(⺮閒)]歬毀於火，范公語余[^(人木)]曰：是不可已也。

&emsp;&emsp;其明年，刺史范公謀諸邑人，為重鍥計，則有邑舊族王君、賈君、夏君，起任其事，鳩工庀[^(广七)]材，鍥依舊本，用有不足，余復助之，因得鐫成。

&emsp;&emsp;夫舉廢墜官，斯土者之職也。政教將施，務悉利病，掌錄皆師資也。況河漕，今昔異同，尤足以資攷證，可聽其廢墜乎哉？邑人於重鍥將竣，請序於余，余以為舊聞所檕，當愼庋藏，勿復疏[^(?朿)]忽，且勿負余與范公及諸君，率作黽勉之意，或可僃他[^(亻它)]日輶軒之采云。

&emsp;&emsp;欽加運同銜揚州府揚河通判 太原張建勲 序

### 重刊高郵州志序

&emsp;&emsp;秦郵為江左名區，余自嘉慶乙丑年入都，赴春官試，道出此邦，即[^(白匕卩)]知有文游臺、甓社湖諸勝境。嗣以游宦江南，數數過此，益知為人文萃集之地，然風帆來往，未當久淹風土人情，識其大畧未獲，考諸方策所存，故古今事蹟之傳，不能徧觀而盡識也。

&emsp;&emsp;至道光甲辰仲冬，奉命兹土，下車之初，采風謠，訪利弊，觀州志所載，得籍資炯鑒，而與二紳[^(系申)]耆相見，益徵老成之尚有典型也。志書脩於乾隆癸丣，增修於嘉慶癸酉，版藏城隍神廟後樓，因不愼燬於火，亟思所以新之，維時甫受代未遑興事乙巳，夏政稍簡[^(⺮閒)]，因謀諸邑中舊族，眾皆不惜貲力，踴躍鳩工，而揚河通守張公建勲，亦慨[^(忄白匕旡)]然其任其事，乃取原書，詳加校閱，凡魯魚亥豕之訛，悉訂正之，以付剞劂。夫亦曰：有其舉之，莫敢廢也。由是歴秋冬而事乃成。惟念神廟究非庋版之所，復商之，士紳與歬署牧左君輝春，續增志版，同藏學庫，以昭愼重蕆事後識其緣起弁諸簡端義例已載原書，此次重鍥，悉仍舊本，故不贅及云陞用河工同知。

&emsp;&emsp;高郵知州 南城 范鳳諧 序

### 增修高郵州志序

&emsp;&emsp;嘉慶十八年 知州 冯馨

&emsp;&emsp;高郵為古邗溝地，秦屬九江郡，立郵亭，故稱秦郵。自是或置縣，或置軍，或置府，或置路，明始為州，今因之。其地襟帶淮海，上應斗牛，下受千七百一川之濁流，旁通三十六諸湖之支派，地瀕澤國，水澇相仍。

&emsp;&emsp;凡建置、河渠、財賦、漕運、兵防、屯田，諸大政沿革廢置，今昔不同，故志其事也為難，舊志昉於宋淳熙年間，《直齊書錄解題》孫祖儀高郵志三卷，續修十卷。嘉定中，汪綱再修，惜其書不傳。明正統、成化二志亦無可攷。後，一修於隆慶六年，再修於國朝康熙十一年，三修於雍正二年，四修於乾隆四十八年，距今又三十餘年矣，其閒，水利之通塞，规制之興替，政事之得失，人民物產之盈虚，消長復月異而歲不同，况河工屢告。

&emsp;&emsp;聖主宵旰憂勤，時以良策詔臣下，尤當敬謹記錄者，嘉慶十三年七月，余蒞兹土，于時，河湖屢決，民人凋敝，有不可搘持之势，明年十月...

&emsp;&emsp;整理中...