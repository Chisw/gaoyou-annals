---
templateKey: annals-page
title: 序文
vol: vol-00
order: '000010'
date: 2019-07-28T00:00:00.000Z
---

清·乾隆四十八年 楊宜崙 修

清·嘉慶十八年 馮馨等 增修

清·道光二十五年 范鳳諧等 重校刊

公元二〇一九年 高郵市民 嵇所偉 電子化點校 白話譯

### 重栞高郵州志序
    
志，亦史也。省據郡，郡據邑，邑志所由重已。

<p class="T">地方志也可以算作是史料。省志根据郡志修订，郡志根据邑志修订，这就是为什么邑志很重要了。


道光甲辰，余調任揚河通判，刺史<u>范公巳來</u>牧高郵，相與延訪父老，知州志舊簡，歬毀於火，范公語余曰：是不可已也。

<p class="T">1844年，我被安排到扬河一带做厅长，和正在管理高邮的市长<u>范巳来</u>，一起求教乡中的长辈，了解到州志旧本，之前都被火烧没了，老范对我说：可不能就这么不了了之了。

其明年，刺史范公謀諸邑人，爲重鍥計，則有邑舊族王君、賈君、夏君，起任其事，鳩工庀材，鍥依舊本，用有不足，余復助之，因得鐫成。

<p class="T">第二年，范市长跟本地人策划，为重新刻印州志作打算。本地旧族里的王某、贾某、夏某，开始负责这件事情，招工人、备材料，按照旧的刻板再刻，钱没了，我管够，于是搞定。

夫興舉廢墜，官斯土者之職也。政教將施，務悉利病，掌錄皆師資也。況河漕，今昔異同，尤足以資攷證，可聽其廢墜乎哉？

<p class="T">把掉队的事情再推行起来，是地方官员的本职工作。在施行政治、教化的时候，务必知晓其中的利害关系，手里的文献都是可以学习的资料。比如河运的古今差别，都可以供作考证，能放任其萎靡下去吗？

邑人於重鍥將竣，請序於余，余以爲舊聞。所檕當愼庋藏，勿復疎忽，且勿負余與范公及諸君，率作黽勉之意，或可僃佗日輶軒之采云。

<p class="T">当地人在快完工的时候，请我作序，我就记叙了往事。后续的收藏工作应当谨慎，不能再大意了，也不要辜负了我、老范，以及各位出力的人，就当是鼓励大家的意思，也能为他日上级干部来收集做好准备。

欽加運同銜 揚州府揚河通判 太原張建勲 序

</p>

### 重刊高郵州志序

秦郵為江左名區，余自嘉慶乙丑年入都，赴春官試，道出此邦，即知有文游臺、甓社湖諸勝境。嗣以游宦江南，數數過此，益知為人文萃集之地，然風帆來往，未當久淹風土人情，識其大畧未獲，考諸方策所存，故古今事蹟之傳，不能徧觀而盡識也。

至道光甲辰仲冬，奉命兹土，下車之初，采風謠，訪利弊，觀州志所載，得籍資炯鑒，而與二紳耆相見，益徵老成之尚有典型也。志書脩於乾隆癸丣，增修於嘉慶癸酉，版藏城隍神廟後樓，因不愼燬於火，亟思所以新之，維時甫受代未遑興事乙巳，夏政稍簡，因謀諸邑中舊族，眾皆不惜貲力，踴躍鳩工，而揚河通守張公建勲，亦慨然其任其事，乃取原書，詳加校閱，凡魯魚亥豕之訛，悉訂正之，以付剞劂。夫亦曰：有其舉之，莫敢廢也。由是歴秋冬而事乃成。惟念神廟究非庋版之所，復商之，士紳與歬署牧左君輝春，續增志版，同藏學庫，以昭愼重蕆事，後識其緣起，弁諸簡端義例，已載原書，此次重鍥，悉仍舊本，故不贅及云。

陞用河工同知 高郵知州 南城 范鳳諧 序

### 增修高郵州志序

嘉慶十八年 知州 冯馨

高郵為古邗溝地，秦屬九江郡，立郵亭，故稱秦郵。自是或置縣，或置軍，或置府，或置路，明始為州，今因之。其地襟帶淮海，上應斗牛，下受千七百一川之濁流，旁通三十六諸湖之支派，地瀕澤國，水澇相仍。

凡建置、河渠、財賦、漕運、兵防、屯田，諸大政沿革廢置，今昔不同，故志其事也為難，舊志昉於宋淳熙年間，《直齊書錄解題》<u>孫祖儀</u>高郵志三卷，續修十卷。嘉定中，<u>汪綱</u>再修，惜其書不傳。明正統、成化二志亦無可攷。後，一修於隆慶六年，再修於國朝康熙十一年，三修於雍正二年，四修於乾隆四十八年，距今又三十餘年矣，其閒，水利之通塞，规制之興替，政事之得失，人民物產之盈虚消長，復月異而歲不同况。

河工屢告，聖主宵旰憂勤，時以良策詔臣下，尤當敬謹記錄者，嘉慶十三年七月，余蒞兹土，于時，河湖屢決，民人凋敝，有不可搘持之势，明年十月，山盱仁、義、智三壩過水，<u>馨</u>立議，堅守南關中新諸壩，下流各州縣得免被淹。

大憲韙之，據實上聞，有詔褒美，<u>馨</u>益自懼焉，簿書之暇，常取舊志繙閱，竊以為增修之不可緩也。

至十六年春，適<u>馨</u>以引見入京，遂屬署任，懷寧<u>丁君堂</u>，設局分纂；未幾，豐潤<u>劉君翰周</u>，踵至咸與，有力於斯。及<u>馨</u>囘任後，始與邑中父老，曁諸薦紳先生，訪故實，採遺文，續於前志之末。凡五易寒暑而稿始定，旣定稿矣，又屬金匱<u>錢君泳</u>校刊成之。

夫以郡縣之有志也，所以辨封域、紀政教、識文物、垂久遠也。古者誦訓，掌誦四方之志，以上于王，王乃采風。曰：某治某邑某守之，所教養其遺澤未湮也；某先賢之故居，都人士聞風而起也。其前者淳朴而天時人事積孱有由也，或前者凋敝而後之振興鼓舞如斯也，風俗人心，將於是乎，在余不文。

賴諸君子，羣勷纂輯，舉此三十年來建置、河渠、財賦、漕運、兵防、屯田，損益利弊，一旦盡書著于編，俾來者有徵焉，是則諸君子之功也，而余心滋慰矣。

刻旣成，爰述崖略而為之序。

### 高郵州志原序

雍正二年

#### 知州 張德盛

郡邑之有志與史-家-相-表-裹-者-說-者，謂：作史難，作志較易，予曰：不然，昔日<u>孫可</u>之謂史才最難，到<u>司馬子長</u>-地-位-然-以-龍-門-之-潔，而叔皮猶有刊落不盡之識，況下焉者乎，以是知作史之難也若夫志也者，上紀天文，下述地理，中道人事，且天地之氣運日新，人事之增加日盛，前者旣往，後者方來，其間網羅放失，補苴罅漏，因以識諸無窮，是作史固難，作志亦正不易矣。

高郵志在明初，遠莫可稽厥，後一脩於隆慶六年，一脩於國朝康熙二十二年。然新志僅存其板，而字跡躲殘缺不完。自是以後又四十餘年矣，予戊戌歲來守是邦，越七載，周覽其山川之靈秀，熟悉其風土之茂美，與夫名人傑士、忠孝節義之挺生，時取州志繙閱之洵，所稱土厚水深，彬彬文學之邦歟，顧念此四十年中，廢興更置，歲異月新，其為扶輿清淑之氣，所鍾家隋珠而戶荊玉有足，供予之紀載者曷可勝數，而訪諸故老已，不免所見異辭，所聞又異辭矣，若不及時蒐輯，將使後起者無所愚籍，欲以識諸無窮，豈可得乎？際-兹-時-和-歲-稔-四-境-輯-𡨴，乃與儒學兩先生，暨里中紳士，商定重脩，攷往跡，舉時事，搜遺闡，隱耳目，為勞閱。八月編次，成書付工開梓，因為數語，以弁其首。

余緬懷往古-禹-貢紀-田賦-高下-墳壚-黎赤-下至篠簜箘簵-龜魚-之屬-周禮-職-方-載-山-藪-川-浸-男女-畜擾之繁，<u>班孟堅</u>則詳於政治風俗，奢儉緩急之故，凡此者，紀-乘-之-權-輿-志，必分類書之，罔敢或遺，後有博古之君子，得是編而潤色焉，俾天為加絢，地為加藻，人事為加焜耀，火龍黼黻，煌煌筆端，將繼續<u>司馬子長</u>之后，以仰佐盛朝國史之纘，或亦於玆有賴哉。若謂是編也-擅-三-長-具-五，例與史家相表裹焉，則吾豈敢。

#### 又 學正 鄧紹煥

郵之有志，由來舊矣，前明季以迄本朝增脩者，至一且再，即自癸亥重脩後，經今已四十餘年，舊板侵蝕磨滅，幾於不可復識，其卷帙間有存者，亦苦無完本。夫秦郵路，當孔道，濱長湖，通漕運，數十年滄桑陵谷，物換星移，更不可以無紀籍，非守是土者力任而纂輯之，其奚以昭當時而傳後世。

幸會川<u>張公德盛</u>來牧此一方民蒞任，越七載，政通人和，百廢具舉，暇時嘗語余曰：興利除害以愛養斯民，守令之事也，脩廢舉墜昭示來玆以永垂不朽，亦司牧者之責也，見郵志多殘缺，遂慨然以脩輯為己任。爰設局於學宮之尊經閣，下延<u>王子曾祿</u> <u>張子夢鯉</u>協力參訂，命余董其事，余司鐸於玆廿載矣，其風土人物雖未洞悉，亦畧見一斑，敢亦固陋辭哉。用是偕二子不憚勤勞，廣採旁搜，朝稽夕考，絕不敢以私意附會。

其間，因思張公自蒞任以來，其恩澤及民，良法美意累紙難書，姑摭其大者而分類，以附於後，張公固辭不允，余應之曰：公所行者皆實政也，實政必書，以示信也，且使後之覽是志者，知某某為某年之所創建也，某某為某公之所留遺也，以勵官箴而挽末俗，豈不偉然巨觀也哉。

書旣成，張公為之序，余亦為數語以次其後，蓋樂其舉之盛，而事之相與有成也，於是乎書。

#### 又 訓導 汪士璜

古人論作史又三難，曰才曰學曰識，三者備而後可以言史。予謂三者固難，而尤難者，一出之以至公之心。蓋史所以傳信也，一有顧忌而史偽矣，一有護惜而史偽矣，一有阿曲而史又偽矣。中懷顧忌、護惜、阿曲之私，則雖才學識之俱優，適所以長其浮夸而反足為史累。

夫邑之有志，猶國之有史也然。予謂作史固難，而脩志尤難，地不越此閭族黨之近人，不外羣萃州處之倫，詩云：維桑與梓必恭敬止。處桑梓之地，而乃欲舉風俗之淳漓、人之臧否、政事之得失，筆則筆削，則削一出之以大公無我之志，而絕無顧忌、護惜、阿曲之私，鳴呼，難矣。雖然，有其人則無難，有其人而又有良司牧具知人之明，傾心而委任之，則益無難。

郵固有志然，大都散軼，字模糊不可識，且數十年來，風物變遷，互有得失，苟弗輯而脩之，其何以信今而傳後。會州牧<u>張公德盛</u>來守是邦，七年之中，政績彪炳，郁乎可觀，復慨然以脩志為己任，曰：是役也，不可以緩。亟延<u>王子曾祿</u> <u>張子夢鯉</u>，參互考訂，而屬濠水<u>鄧君紹煥</u>以董其成。鄧君，余同寅友也，齒德並懋，又予父[^?]事師事者也；王子，張子亦好學深思士也。鳴呼，可謂得其人矣，可謂能知人，能善任而難者不難矣。而鄧君猶以為難，謂予曰：吾閱志中，守是邦者，上下百餘年，無出張公右，如築城濬河脩學，諸大政，炳炳烺烺，昭昭如日星，吾沒而不書，吾弗忍，吾舉而悉書之，得毋議，吾爲諛乎，予曰否否，夫史所以傳信也，無其實而被以名者，僞也，有其實而泯其名者，亦僞也。

君無顧忌、護惜、阿曲之私而一出之以大公無我之志，又何恤乎人言？鄧君曰：唯唯爰是與二子，博稽遠討，補苴張皇，焚膏繼晷，不遺餘力，自夏徂秋，不數月而告成，嗚呼，又何其易也，豈非有其人則無難耶？雖然，吾不多躬其事者之無負斯舉而深多乎？良司牧之能知人善任也，爰載筆而為之序。

#### 又 邑人 賈兆鳳

天下之可以傳世而行遠者，曰政事，曰文章。漢時以吏事取人，如<u>龔黃卓魯</u>(龔逐、黃霸、卓茂、魯恭)之屬其政事，彪炳史冊，未嘗以文章顯也，然其功德可被生民其流風餘韻可貽後世，始旣不能泯里巷謳吟之口，而學士文人間筆而記之，相與潤色以備輶軒之一助，則文章政事固不必出於兩途也。

吾郵水旱頻仍，饑饉屢告，自會川張公來，屢獲時和年豐之慶，凡邑中興利除害諸事靡不舉行居無何郵人以脩志請公曰吾：牧郵者也，簿書、錢穀、兵農、水旱，吾職也。方孶孶焉，隕越是懼，而何暇復及史事乎？請者曰：志乃邑之大典，前有脩者，今四十餘年矣，其間宜興宜革者，幾何事原隰之遷移城郭之脩圯者，幾何地封疆大吏，及賢有司之有功，玆土沒而可祭於社者，幾何人賦役之宜增宜汰者，幾何條端，人正、士孝、子順、孫義、夫節、婦貞、女淑，媛之尤卓卓可風勸者，幾何家藝林文苑，才人之著作有關地方，而且可以稱雄壇坫者，幾何冊以。

公今日來蒞吾郵即云：見而知之已不無傳，信傳疑之，憾而況代遠人，湮欲問其事，而故老皆無在者，可不惜哉？且公治郵之善政，今雖記諸口碑後，雖欲知之其孰從而知之然，則郵志一書脩明，而搜討之舍公其誰也。公曰：鋪張揚萬，吾不敢也。志邑人之善，以傳於後，則吾不敢辭，乃總其大綱，委兩學博董厥役，而以秉筆之責，屬之封翁王君西受廪庠，張君汲三凡五閱月而書成，公復捐貲二百餘兩，授梓人鏤板焉，噫公之理煩治劇旣恢恢乎，游刃有餘矣，而復留心於是書，不可謂非大有造於郵者也。後之人讀公之文章，益以想見公之政事志傳，而公亦傳矣。（予，子）退老家居，旣不能簪筆揚休以附盛朝，作者之後邑乘一事，又聽其凋零殘缺於鄉邦，不無疚心焉，而公乃毅然任爲己事，以補予輩之不逮𡨴不愧且喜而樂其成乎？故重承公命而爲序述其始末如此。

### 重修高郵州志序

乾隆四十八年

#### 知州 楊宜崙

志何昉乎，昉於史，史何難乎，難於志。蓋紀傳之體祗隨事，以行文志，則田賦、戶口、食貨、河渠之紛賾，與一切禮樂、刑兵、諸制，作之典要貫串，掌故網羅放矢，成一家言，非大手筆不能矣。

輿地為史志之一，後世專作地志，又舉諸志而彚載，其中禮例尤繁。我朝欽定大清一統志，誠百代之圭臬也，其下各省各府皆得有志，至於一州隘矣。然而前代志書，如<u>于欽</u>《齊乘》，<u>常璩</u>《華陽國志》之類，後人固据爲考證之資，其小者，如祥符莆田諸志，以一縣之事而其書亦行於世，識大識小，孰非文獻之所徵與。

郵邑本淮南名區，前代或置軍，或置府，本朝隷諸揚郡，實爲漕運要地，又勢處窪下，城南諸壩爲洪澤，尾閭其間，舟車驛遞、錢賦、職役，皆關治理，而邑之名臣名儒，奇節媺行，後先相望，皆不可以不志。

<u>宜崙</u>承乏於玆，凡七年矣，視事之始，檢閱雍正二年舊志，即思取其書，而續輯之鹿鹿，薄書未暇也。壬寅春時，和理平州之紳士，適以玆，來言予惟此事重大，非俗吏所能任，然自前志重修以後，距今已六十年，變遷沿革，詢之州人士已有不能言其事者，更閱十數年，所聞異辭，所傳聞又異辭矣，後之欲徵文獻者，其孰從而求之。因從其請，開局于二月之望，邑紳士及諸義民，其[^?]輸錢若干緡，延本州夏太史明府二公爲總纂，太史制科名人，且年近九十，沈公亦年七十，此六十年中，皆其所見，因獻徵文期於得實其分纂校刊，副閱諸公並極一時之選，爬羅剔抉其襄其事，余於公暇，亦與諸君子商榷義例，較正魯魚詞，取其質事，取其核稿，旣就請正於學寧，復蒙繩疵，摘誤得以改定，成書付之剞劂，詳呈各上憲，蓋是書之成，未及一歲，賴諸君子纂轉之勤，更經宗工指示之切，斂華就實，庶不失史家遺法，而余之謭陋亦附書，以著其名，且興廢舉墜，因是而益，擴其聞見，焉不可謂非厚，幸云。

#### 邑人 夏之蓉

歲壬寅，州守楊公以邑志见諉余，齒旣加長，久疎穎墨，而事關風教重以賢使君之堅聘不獲辭爰自二月至十月，凡三易稿而竣，嘗觀修志者非邑人，則見聞不親，而以邑人志邑事，則又戚舊，依倚好惡紛沓，於是沒其所有，則不備飾其所未有，則不實二者交病。

竊謂邑志之修，非僅爲一邑設也。古者，小史掌邦國之志，以獻於王，王又歲遣小行人，周行天下，輯五物而類，書之皆帝王，所以大一統之規，而欲端拱而周知四海九州之外方。今聖天子聲教暨訖，省方問俗，郡志徵諸邑、省志徵諸郡，國家纂修一統志，亦胥於郡邑乎？是徵執簡其間考信存故，可不愼歟？曩者，余修志崇川幸免劉舍人，矯誣囘邪之，誚今耄矣，於里巷間，耳目所經多遺忘，賴同館諸君子分類詳校，命<u>孫味堂</u>隨侍筆札，余與樹原沈君，點次條理，以復於使君，以刜其謬，而集其成，雖不敢希史家遺法，而如前所譏者，庶乎知免矣。抑又思之志者，識其實也，守土者不旣其實，而徒博采精辨，鋪颺藻麗，則其書可不作。

楊公以松陽世家蒞吾邑，其大政如重新頖宮，增籌書院，膏火勤心，旱潦廢淫，祀釐社穀，振興普育，刱立善會，施粥厰，諸務愛惜士林，軫䘏甿庶，實政纍纍，準是以求，何廢之不舉，斯志之作，誠非以爲空名也。余故樂從事焉，而並爲之序。


---


> 壩 憲 韙 懼 苴 繙 竊 於 囘 曁
> 薦 匱 湮 孱 羣 勷 苴 罅 脩 歟
> 輿 鍾 紀 曷 蒐 稔 𡨴 暨 攷 闡
> 弁 墳 壚 篠 簜 箘 簵 焉 絢 焜
> 纘 滅 帙 濱 玆 爰 祿 鐸 摭 箴
> 護 閭 郁 亟 濠 築 濬 弗 毋 爲
> 諛 僞 徂 嘗 顯 韻 貽 謳 饑 饉
> 穀 孶 隰 遷 圯 條 勸 關 壇 坫
> 諸 廪 庠 貲 鏤 疎 昉 祗 賾 彚
> 璩 徵 遞 遷 緡 質 諉 執 歟 刜
> 軫 䘏 甿 纍


- 2019/07/28 297 字
- 2019/07/29 307 字
- 2019/07/30 366 字
- 2019/07/31 498 字
- 2019/08/01 462 字
- 2019/08/03 850 字
- 2019/08/04 799 字
- 2019/08/05 621 字
- 2019/08/07 425 字