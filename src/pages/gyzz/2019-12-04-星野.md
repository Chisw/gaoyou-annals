---
templateKey: annals-page
title: 星野
vol: vol-01
order: '010020'
date: 2019-12-04T00:00:00.00Z
---

### 爾雅

《爾雅》：星紀，斗、牽牛也。<sub>周禮保章氏註曰：星紀，吳越也，揚州於古爲吳地。</sub>

### 史記

《史記·天官書》：斗，江湖；牽牛、婺女、揚州；又云：吳楚之疆，候在螢惑，占爲鳥𢖍。<sub>正義曰：皆南方之星也，鳥𢖍，柳星。</sub>

### 前漢

前漢《天文志》與《史記》同，又《地理志》：吳地斗分。

### 後漢

後漢《天文志》：牽牛主吳越，廣陵屬吳。

### 晉

晉《天文志》：斗，牽牛，須女，吳越、揚州、廣陵入斗牛八度。

### 隋

隋《地理志》：揚州在天官，自斗十二度，至須女七度，爲星紀，吳越得其分野。<sub>按：江都郡高郵縣，在隋時不隸揚州，隸徐州，於天文自奎五度至胃六度爲降婁，其入度之數，與諸書相去太遠，故仍取揚州之說。</sub>

### 唐

唐《地理志》：古揚州之域，廣陵國爲星紀分。又《天文志》載僧一行說謂：南斗、牽牛星紀之次，南斗在雲漢下流，當淮海間，爲吳分。

### 宋

宋《地理志》：淮南東西路，蓋禹、貢、荊、徐、揚、豫之地，而揚州爲多，當南斗、須女之分。

### 元

元《天文志》：揚州北極出地三十三度，又云：星紀之次，揚州之分。

### 明

明史据清類分野，斗三度至女一度，屬吳越高郵州斗分。

按：保章氏之書，既失言分野者，類多傳會，無準的况，廣陵在古揚州僅處一隅，郵何論焉，然郵隸揚，亦從來分星辨地者所不廢，故擇經史之可徵者，著之以備參考云。

---

𢖍